---
layout: page
title: İnşikak
description: Sûre
excerpt: "84'ncü Sûre"
modified: 2017-08-29T17:50:00.564948 17:00
encoding: utf-8
tag: 
 - Inşikak
---

## 84. İnşikak Sûresi

(1) Gök yarıldığı zaman,
(2) ve kendisine yaraştığı üzere Rabb'ini dinlediği (zaman).
(3) Ve yer uzatıldığı zaman, 
(4) içindekileri dışarı atıp ve boşaldığı,
(5) ve kendisine yaraştığı üzere Rabb'ini dinlediği (zaman).
(6) Ey insan elbette sen Rabbine (varan yolda) gayretle çabalamaktasın, nihayet O’na varacaksın,
(7) ama kimin Kitabı sağından verilirse,
(8) yakında kolay bir hesapla hesaba çekilecektir,
(9) ve ailesine sevinçli olarak dönecektir. 
(10) Ve fakat kimin Kitabı arka tarafından verilirse,
(11) sonra o, yakında ölümü çağıracak,
(12) ve alevli ateşe girecektir, 
(13) çünkü o ailesi arasında sevinçli idi,
(14) şüphesiz o hiç dönmeyeceğini sanmıştı.
(15) Hayır şüphesiz Rabbi O’nu görmekte idi.
(16) Hayır, akşamın alaca karanlığına and içerim,
(17) ve geceye ve topladığı şeylere, 
(18) ve aya, dolunay olduğu zaman.
(19) Siz mutlaka tabakadan tabakaya bineceksiniz. 
(20) onların nesi var? İnanmıyorlar,
(21) ve Kur’an kendilerine okunduğu zaman secde etmiyorlar.
(22) Bilakis inkarcılar yalanlıyorlar,
(23) ve Allah içlerinde gizledikleri şeyi biliyor. 
(24) Onlara acıklı bir azabı müjdele,
(25) ancak inanan(lar) kimseler ve yararlı işler yapanlar, onlar için kesintisi olmayan bir mükafat vardır. 
