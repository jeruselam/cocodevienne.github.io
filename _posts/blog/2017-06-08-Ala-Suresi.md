---
layout: page
title: A'lâ
excerpt: "87'nci Sûre"
modified: 2017-08-29T17:50:00.564948 17:00
encoding: utf-8
---

## 87. A'lâ Sûresi

(1) Yüce Rabb'inin adını tesbih et.
(2) O ki yarattı, düzenledi.
(3) Ve O ki takdir etti, hedefini gösterdi.
(4) Ve O ki otlağı çıkardı,
(5) sonra da onu kupkuru siyah bir çöpe çevirdi.
(6) Sana okutacağız, unutmayacaksın,
(7) yalnız Allah’ın dilediği başka, muhakkak O, açığı ve gizli olanı bilir,
(8) ve sana kolaylaştıracağız, en kolay olana, 
(9) o halde eğer hatırlatmak yarar verirse hatırlat öğüt ver,
(10) saygılı olan hatırlar,
(11) ve bahtsız olan ondan kaçınır,
(12) o ki en büyük ateşe girer,
(13) sonra ölüm yoktur orada ve ne de yaşam,
(14) doğrusu nefsini arındıran kimse kurtuluşa ermiştir,
(15) ve Rabb'inin adını anan ve namaz kılan.
(16) Ama siz dünya hayatını yeğliyorsunuz, 
(17) oysa ahiret daha iyidir ve daha kalıcıdır.
(18) Şüphesiz bu elbette ilk sahifelerde de vardı, 
(19) İbrahim’in ve Musa’nın sayfalarında.
